---
title: "Ädelgaser"
keywords:
  - Elektron
  - Elektronskal
  - Periodiska systemet
  - Valenselektron
  - Ädelgas
  - Ädelgasstruktur
...

# Ädelgaser
Ädelgaser ligger längst till höger i det periodiska systemet, alltså i grupp 18 (8A). Ädelgaserna är följande:
* Helium ($\ce{_2He}$)
* Neon ($\ce{_{10}Ne}$)
* Argon ($\ce{_{18}Ar}$)
* Krypton ($\ce{_{36}Kr}$)
* Xenon ($\ce{_{54}Xe}$)
* Radon ($\ce{_{86}Rn}$)
* Oganesson ($\ce{_{118}Og}$)

## Varför heter det ädelgaser?
Alla ädelgaser har så kallad _ädelgasstruktur_. Det innebär att de har ett fullt yttre elektronskal. Det vill säga åtta valenselektroner för alla ädelgaser utom helium, som har två. Ett fullt yttre elektronskal gör att atomerna blir _extra stabila_ och därmed helst inte reagerar med andra ämnen. Att ett ämne har svårt att reagera kallas att de är _inerta_ eller _reaktions tröga_. Eftersom de ofta inte reagerar med andra ämnen så hittas de oftast i sin rena, alltså ädla, form. Just därför kallas de för ädelgaser. 

## Egenskaper
Ädelgaserna är inerta och vid rumstemperatur är de lukt- och färglösa gaser. Däremot är det okänt hur oganessons egenskaper ser ut, eftersom vi inte kunnat framställa mer än några få atomer av det. Ädelgaserna har också väldigt låga smältpunkter. 

## Användningsområden
### Helium
Helium bildas i solen när väteatomer slås samman. Det kan användas som kylmedel då flytande helium har en temperatur på $-269 ^\circ \text{C}$. Det används också i ballonger och för att få en _lustig röst_.

### Neon
Neon används i lampor och skyltar, så kallade _neonskyltar_.

### Argon
Argon används vid svetsning för att förhindra att metallen reagerar med luft. Det används också i glödlampor, tillsammans med kvävgas, för att förhindra att glödtråden brinner upp.

### Radon
Radon är radioaktivt och sönderfaller till andra radioaktiva ämnen. Dock är radon i sig inte _så farligt_. Radon är mest farligt för rökare, som redan förorenar sina lungor med rök.

### Oganesson
Är det tyngsta, och kanske sista, ämne. Det syntiserades för första gången 2006 och accepterades officiellt som grundämne 2016. Dock har det inte syntiserats så många atomer av det, så det finns inga experiment utförda med det och vi känner inte till några egenskaper. Det är också möjligt att Oganesson inte ens är gas i rumstemperatur. Oganesson är också beräknat att vara den mest reaktiva ädelgasen också.