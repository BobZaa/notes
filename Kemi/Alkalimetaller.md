---
title: "Alkalimetaller"
keywords:
  - Alkalimetall
  - Elektron
  - Oxidera
  - Oxidering
  - Periodiska systemet
  - Valenselektron
...

# Alklimetaller
Alkalimetallerna ligger längst till vänster i det periodiska systemet, d.v.s. grupp 1 (1A). Det enda undantaget skulle kunna vara väte ($\ce{_1H}$) som inte är en metall mer än vid mycket låga temperaturer och under extremt tryck. De andra alkalimetallerna är:
* Litium ($\ce{_3Li}$)
* Natrium ($\ce{_{11}Na}$)
* Kalium ($\ce{_{19}K}$)
* Rubidium ($\ce{_{37}Rb}$)
* Cesium ($\ce{_{55}Cs}$)
* Francium ($\ce{_{87}Fr}$)

## Egenskaper
Alla alkalimetaller har en valenselektron. T.ex. litium har tre protoner, och därmed tre elektroner. Två av dem sitter i K-skalet och då hamnar den sista i L-skalet. Att alkalimetallerna bara har en valenselektron gör dem mycket reaktiva — till skillnad från ädelgaser som inte är så reaktiva. När en alkalimetall reagerar så oxideras den och släpper ifrån sig sin enda valenselektron för att uppnå ädelgasstruktur. 

## Exempel: oxidering
När en alkalimetall, t.ex. natrium, reagerar så släpper den ifrån sig sin enda valenselektron. Detta kallas oxidering. För att släppa loss en elektron krävs en viss mängd energi. Denna energi kallas _joniseringsenergi_. Efter att natriumatomen har släppt ifrån sig sin valenselektron kallas den nu _natriumjon_ och skrivs $\ce{Na^+}$. Plustecknet kommer ifrån att atomen nu har elva protoner och tio elektroner och därmed har en positiv överskottsladdning. Reaktionen skrivs såhär: $\ce{Na + Energi \rightarrow Na^+ + e^-}$. I och med att natriumatomen har släppt sina valenselektroner, så har den också förlorat ett elektronskal och är därmed mindre i volym.

## Vilken alkalimetall är mest reaktiv?
 Elektroner längre ifrån kärnan känner av kärnladdning mindre än de elektroner som är närmare. Därför tar det mindre energi att släppa dem. Joniseringsenergin blir alltså lägre. Det gör så att större alkalimetaller är mer reaktiva än mindre — eftersom de har längre till sina valenselektroner och då släpper dem lättare. Det gör så att francium ($\ce{_{87}Fr}$) blir den mest reaktiva alkalimetallen. Litium, å andra sidan, är mycket mindre och håller därför starkare i sina valenselektroner och är inte lika reaktiv. Reaktiviteten ökar alltså nedåt i grupp 1 (1A).
 
## Vad händer med elektronerna vid oxidationen?
 När alkalimetallerna metallerna oxideras släpper dem i princip alltid ifrån sina elektroner till ett annat ämne som plockar upp dem. Ett exmepel på detta är när natrium och klorgas reagerar och bildar natriumklorid, eller koksalt med vardagligt namn. Reaktionen ser ut såhär: $\ce{2Na + Cl_2 \rightarrow 2NaCl}$. 