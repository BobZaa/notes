---
title: "Jonföreingars egenskaper"
keywords:
  - Diffraktionsmönster
  - Elektrisk laddning
  - Hårdhet
  - Jonförening
  - Smältpunkt
  - Sprödhet
---

# Jonföreningars egenskaper
## Jonbindningar och kristallstruktur
När en jonförening bildas så hamnar den i en kristallstruktur. Det betyder att alla jonerna sitter i ett jämt mönster. Jonerna sitter omväxlande mellan positiva och negativa. Det gör så att kristallen hålls samman. De negativa jonerna drar i de positiva, och vice versa. Detta skapar en stark struktur

### Hur kom vi fram till att jonföreningar har kristallstruktur?
Willhelm Röntgen var en tysk fysiker som levde under slutet av 1800-talet och början av 1900-talet. Han upptäckte en typ av strålning, röntgenstrålning, som han kallade "X-Strahlen", alltså "x-strålning". Det eftersom han inte visste vad den bestod av. Man visste en sak om ljus: om ljus får passera genom ett filter av mycket tunna linjer, kallad gitter, så kommer ljusvågorna att påverka varandra och bilda ett _diffraktionsmönster_. När röntgenstrålarna passerade genom ett gitter så bildades inte ett sådant mönster.

Senare kom en annan tysk fysiker, Max von Laue, på en hypotes om att röntgenstrålar kanske bara har kortare våglängd än vanligt ljus och att linjerna i gittret i så fall måste sitta tätare. På den tiden var det inte heller känt hur kristaller var uppbygda, men det hade Laue en hypotes om också: han trodde att kristaller var uppbygda av atomer eller joner som sitter i ett jämt mönster — och i så fall skulle det funka som gitter. Han gjorde ett försök med att belysa salt med röntgenstrålning och fann att ett diffraktionsmönster. Alltså bevisades båda hypoteserna. Av denna upptäkt fick han nobelpris 1914.

## Elektrisk ledning
I fast form sitter joner fast i jonföreningar. Det betyder att jonföreningen inte kan leda ström, eftersom jonerna inte kan röra på sig. Däremot, om jonföreningen är i flytande form eller i en lösning, så är jonerna fria; jonbindningarna har brutits. Det betyder att de då kan leda ström.

## Smältpunkt
När två joner binds samman och bildar en jonbindning frigörs väldigt mycket energi. Det betyder att det behöver läggas till väldigt mycket energi för att bryta bindningarna. Det gör så att jonföreningar har hög smältpunkt.

## Sprödhet och hårdhet
Jonföreningar är hårda, men de är också spröda. Att de är spröda innebär att de lätt kan gå sönder. Om ett lager i jonföreningen förskjuts så kommer negativa joner hamna jämte negativa, och positiva jämte positiva, och då bryts strukturen och föreningen splittras eftersom laddningarna repellerar varandra.