---
title: "Jonbindningar och jonföreningar"
keywords:
  - Halogen
  - Jon
  - Klor
  - Natrium
  - Natriumklorid
  - Saltbildare
  - Jonbindning
  - Jonförening
  - Indunstning
  - Reaktionsformel
videos:
  - https://youtu.be/4RhQ558chLc
  - https://youtu.be/f_qqJOzHJPo
...

# Jonbindningar och jonföreningar
Jonföreningar bildas när en halogen (saltbildare) reagerar med en metall. Därför är salten som bildas jonföreningar. Metallen bildar en positiv jon och halogenen bildar en negativ jon.

En sådan reaktion kan skrivas på flera sätt:
* Med ord: natrium + klor → natriumklorid
* Med elektronformler:
```
  ••       ••       ┌─ •• ─┐+   ┌─ •• ─┐-
: Na : + : Cl : --> │: Na :│  + │: Cl :│
  ••       •        └─ •• ─┘    └─ •◦ ─┘
  ◦        ,^
   `------´
   elektron
```
* Med elektronkonfigurationer:

|    Na | K    | L    | M    | - |    Cl | K    | L    | M   |
|------:|------|------|------|:-:|------:|------|------|-----|
| 11 p+ | 2 e- | 8 e- | 1 e- | - | 17 p+ | 2 e- | 8 e- | 7 e |

→ 

|   Na+ | K    | L    | M    |  |   Cl- | K    | L    | M   |
|------:|------|------|------| - |------:|------|------|-----|
| 11 p+ | 2 e- | 8 e- | 0 e- |  | 17 p+ | 2 e- | 8 e- | 8 e |

* Med reaktionsformel: $\ce{Na + Cl \rightarrow [Na^+Cl^-] \rightarrow NaCl}$
* Med balanserad reaktionsformel: $\ce{2Na + Cl_2 \rightarrow 2NaCl}$

## Exempel: magnesiumklorid
Magnesium reagerar med klorgas. För att enkelt ta reda på reaktionsformeln går det att börja med en ordformel: magnesium + klorgas → magnesiumklorid. För att sedan ta reda på reaktionsformeln går det att använda det periodiska systemet för att ta reda på de kemiska beteckningarna: $\ce{Mg + Cl_2 \rightarrow MgCl_2}$. Magnesium ger ifrån sig två elektroner när den oxideras och de två kloratomerna behöver en elektron var för att reduceras. 

## Indunstning
Salt kan också framställas genom att olika vattenlösningar får stå så att vattnet avdunstas. Då lämnas ett salt kvar. Om vi låter en vattenlösning med kopparsulfat ($\ce{CuSO_4(aq)}$ — $\ce{aq}$ betyder att ämnet är löst i vattnet). När vattnet väl har avdunstat bildas istället fast kopparsulfat ($\ce{CuSO_4(s)}$).


## Exempel: natriumklorid
Två natriumatomer reagerar med en klorgasmolekyl och bildar natriumklorid.
$\ce{2Na(s) + Cl_2(g) \rightarrow 2NaCl(s)}$
$\ce{(s)}$ betyder att ämnet är i fastform, från engelskans _solid_. $\ce{(g)}$ betyder att det är i gasform, från engelskans _gas_. Natriumklorid består av natrium- och kloridjoner som sitter ihop i kristallstruktur. Jonerna sitter på så sätt att varje jon är kopplad till sex stycken av den andra. I 2D ser strukturen ut såhär:
```
Na - Cl - Na - Cl - Na - Cl - Na - Cl - Na
|    |    |    |    |    |    |    |    |
Cl - Na - Cl - Na - Cl - Na - Cl - Na - Cl
|    |    |    |    |    |    |    |    |
Na - Cl - Na - Cl - Na - Cl - Na - Cl - Na
|    |    |    |    |    |    |    |    |
Cl - Na - Cl - Na - Cl - Na - Cl - Na - Cl
```
I 3D går det att tänka sig att det blir flera lager av detta som är förskjutna lite.

